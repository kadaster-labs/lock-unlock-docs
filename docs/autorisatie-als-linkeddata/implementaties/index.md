---
title: Implementaties
---

De autorisatie kennisgraaf beschrijft declaratief op basis van de autorisatie ontologie wie welke rechten heeft op welke gegevens in de dataset. Deze
declaratieve data zou per definitie voldoende moeten zijn om een implementatie te voorzien van de
juiste gegevens zodat ook daadwerkelijk de gegevens afgeschermd kunnen worden. Hoewel dit niet verder is uitgewerkt in dit project zou je deze autorisatie kennisgraaf ook moeten kunnen gebruiken om een set van API's, die per API zeer specifiek toegang geven tot een subset van de informatie, ook af te schermen. 

Om SPARQL endpoints te beveiligen op basis van de kennisgraaf zijn er verschillende implementaties mogelijk. Hierbij is onderscheid te maken tussen: 

- Een implementatie op basis van de (bron)code van een triplestore die SPARQL
queries uitvoert. 
- Een implementatie die voor een bestaande triplestore gezet kan worden als losse
service. 

Een implementatie op basis van broncode van een triplestore wordt al heel snel triplestore
specifiek en is bijna onmogelijk voor closed source/ commerciële triplestores. In dit project is dan ook gekozen voor een aparte service die voor de data afscherming zorgt. 

Binnen dit project zijn er 2 implementatie strategieën geïdentificeerd en verder beproefd op basis van een snelle PoC (Proof-of-Concept) implementatie: 

- SPARQL Rewrite: bij deze strategie worden inkomende SPARQL queries herschreven zodat
alle data afschermingen toegevoegd worden aan de query. 
- Subgraph: hierbij wordt op basis van de
autorisatie gegevens een subgraph gegenereerd van de data waartoe de gebruiker toegang heeft.
Vervolgens wordt de originele query op deze subset uitgevoerd (ipv uitvoering op alle gegevens). 

Deze twee concepten worden nog verder toegelicht in de volgende subhoofdstukken: 

- [SPARQL Rewrite methode](./rewrite.md)
- [Subgraph methode](./subgraph.md)

Een samenvatting van de sterke en zwakke punten van beide concepten staat in [de vergelijking](./comparison.md).